---
---
09 Webbplats-design
=========================

Webbplats-design på utvalda webbplatser med fokus på försäkringar
=====================================
Medveten design på webbplatser blir allt viktigare för att sticka ut och visa att man följer med i tiden. Men följer alla branscher med på dessa
trender? Här tittar vi på ett antal webbplatser och jämför deras design mot några aktuella trender.

Urval
-----------------------
Fyra försäkringsbolag högt placerade på googles sökmotor.
Dessa webbplatser skiljer sig tydligt visuellt och upplagda brevid varandra har de alla design-attribut som är specifika för de enskilda webbplatserna.


Metod
-----------------------
Studien grundar sig från resultatet av fyra stycken artiklar skrivna inom webbdesign.
De har alla listat ett antal design-principer/element som utmärkt sig under 2018.
Utav dessa har jag valt fem trender som återkommit och kommer basera resultatet från dessa.

1. Stora bilder
2. Tydlig gridlayout
3. Starka färger/kontraster
4. Minimalistisk design
5. Responsivitet

Resultat
-----------------------

#### If.se

Webbplatsen innehåller en på bredden fullteckande bild som header som uppmärksammas vid inladdning. Sedan är det inga mer större bilder,
utan ett återkommande av mindre, men dock tydliga.

Man ser direkt att de använder sig av något typ av gridsystem, som de mixar mellan olika regioner. Header och footer-regionerna har en bas som sträcker  sig över hela bredden. Resterande regioner följer en fast max-bredd och kolumner delade i jämnt gridsystem.

Det finns inga stora kontraster i färger, men de sticker ut med så mycket vit bakgrund.

Det finns mycket information direkt tillgänglig och blandade färger i samtliga bilder, vilket gör att den går ifrån en minimalistisk design.

Vid enkel användning fungerar sidan bra responsivt. Den bibehåller sin egna design med samma uttryck och är enkel att navigera.



#### Aktsam.se

Webbplatsen innehåller få bilder som inte är av någon större storlek. Även i jämförelse mot resterande storlek på webbplatsen kan de inte anses stora.

Sidan verkar innehålla enkel gridlayout men ingeting som utmärksammar sig. Designen har sina brister i att vissa regioner inte går jämnt upp emot de andra vilket inte ser ut att vara ett medvetet val.

De enda starka färkontrasterna finns i deras logo (röd/vit), som återspeglar sig i en mindre header och utvalda länkar. Färgerna finns på såpass liten skala att de inte riktigt sticker ut.

På grund av olika regioner som inte går emot varandra, varierad, border-radie, skuggor som går ur kontext och en liten kompakt sida med mycket information, skulle det inte anses som minimalistisk.

Något utav det bristande gridsystemet ligger jämnare i mobilt läge. Men sidans resterande brister visar sig extra tydligt responsivt. Sidans element visas upp med full bredd de flyter inte bra ihop samman.



#### Svedea.se

Webbplatsen presenterar stora bilder i headern som med annan information även tar upp hela bredden. Resterande bilder är av mindre variant, men utseende och layoutmässigt smälter de bra samman med headern, vilket ger ett större intryck.

Det enda tydliga griden syns på förstasidan, där ett antal bilder ligger uppradade på ett tydligt sätt. Resterande sidan innehåller mycket text och de flesta kolumner varieras mellan en eller två kolumner, men inte allt för tydligt.

Sidan innehåller få liknande färger, istället för starka kontraster går de enkelt ihop med varandra.

Förstasidan ger ett något minimalistiskt intryck. Alla bilder, kolumner och texter flyter bra samman med andrum i mellan raderna.

Designen fungerar bra responsivt och är väl anpassad. Den håller sin orginala design men med få justeringar för att se bättre ut mobilt.


#### Brunskogs.se

Webbplatsen presenterar direkt en headerbild som tar upp halva skärmytan och är i det större laget följt av mindre varianter i regionen nedanför. Resterande del av webbplatsen är mest fokuserad på text/information.

Gridet i webbplatsen är inte allt för tydligt i alla delar. Den är uppdelad i kolumner, men som varierar i mängd och bredder över hela sidan.

Helheten av sidan ger inte allt för färgrikt intryck. Men deras logotyp innehåller tre starka färger med stora kontraster, som dock gör inspel i olika mängd/grad på sidan. Detta lyfter kontrasterna i sidan.

Till vis del ger sidan minimalistiskt intryck. Det finns mycket andrum i layouten utan för mycket överflödiga designelement. Färgerna flyter bra samman med visst intryck av kontrastfärgerna.

Responsiviteten fungerar bra och helheten i designen ämnar sig bra för en mindre model. Färgerna får ett bättre samspel och regionerna matchar bra.

Analys
-----------------------
Beroende på ändamålet med sidan varierar såklart designen. Företagen vill förmodligen ge ett seriöst intryck och att experimentera för mycket med designen
kan med enkelhet ge ett bakslag, vilket syns tydligt.

Informationen står i fokus och bilder finns inte i överflöd. De är väl anpassade för att ge ett speciellt intryck eller förenkla navigationen något. Svedea använde bilderna effektivast och mest i enlighet med dessa designprinciper. Tydliga stora bilder i headern som speglar innehållet bra.

Grid-layouten var för det mesta satt på plats för att få en väl strukturerad sida som ser organiserad ut med några undantag. Ingen sida innehöll extrema varianter utav denna detaljen, utan layouten var mestadels en klassisk grundstruktur. Varierad bredd på olika regioner och uppdelade i en till fyra kolumners layout. If.se stack ut mest ur mängden. Webbplatsen separerar sina kolumner på ett bra strukturerat sätt som ger ett flyt i sidan och avgränsar sin information något mer än de andra.

Enkla färger var gemensamt för största delen utav webbplatserna. I enhet med deras syfte skapar det en balans och trygghet som kan vara svårare med extrema kontraster. Brunskogs.se gav sig dock på att förstärka sitt egna varumärke med några färgstarkare val, som grundade sig i sin logotyps starka färgschema.
Det var även den webbplats som gav det mest minimalistiska intrycken. Utan för mycket onödiga element och annan information som kan skapa en struktur som inte går ihop, får de en enkel helhet.

Den responsiva delen var väl anpassad för de flesta webbplatserna. Designen skiljde sig inte mycket från fullformat utan gick som regel bara över till
helsträckande regioner, medan de estetiska attributerna behöll sin karaktär. Svedea.se gav intrycket att bäst anpassa sig till mobil variant. De behåller en
snygg layout anpassad för bredden, med den viktiga informationen i fokus.


Källor
-----------------------
https://1stwebdesigner.com/top-web-design-trends/

https://www.collectiveray.com/web-design/opinion/web-design-trends.html

https://99designs.com/blog/trends/web-design-trends-2018/

https://www.hostgator.com/blog/top-web-design-trends-2018/

Övrigt
-----------------------
Rapport av Jesper Nyhlén
