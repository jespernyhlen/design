---
---
Redovisning kmom01
=========================
### Kmom01

__Jag har ingen tidigare erfarenhet av att arbeta med ramverk__, så detta är helt nytt område för mig. Jag har fått in lite information om det tidigare, det är i princip bara det lilla som passivt kommit in när man hämtat information från google och ramverk funnits med i svaren, men min kunskap räknas som obefintlig.

__Det var flera nya moment i detta kursmoment__ som jag inte har någon större koll på.
Github och git var en utav de nya tingen jag nu fick utforska. Som en start var det lite rörigt, men allt eftersom förstår man mer hur användbart det kan vara. Jag gjorde klart i starten att börja med många och tydliga commits. Man märker fort hur det förenklar att se flödet i sitt arbete , för andra och mig själv går det att följa med arbetet från ett perspektiv utanför mitt egna stirrande i skärmen. Skulle man sedan vara fler på ett projekt verkar det vara ett lysande sätt för att veta vad och var förändringar sker utan att röra till det allt för mycket.

__Att arbeta med markdown-format var även det helt nytt__. Ett annat sätt att skriva sin kod på som hittills verkar logiskt och enkelt, men kommer väl antagligen märka av fördelar och nackdelar längre fram i kursen när vi fått känna på det mera.

__Några större förutfattade meningar om webbdesign har jag inte__. Det finns så otroligt mycket olika designstilar beroende på ändamålen så det är ett öppet fält för mig. Det enda som jag i förkant är övertygad om är att de är väsentliga delar i en webbplats. Hur bra tekniskt en webbsida än är i de bakomliggande delarna, om den inte känns intressant, fungerar som den ska och är enkelt navigerad, så blir det ett irritationsmoment. Det är nog något som de flesta som brukat en dator till internet känt av, att man ofta känner “hur kan ni inte fixat det här?” eller “det här måste ju gå att lösa på ett smidigare sätt för oss användare?”.

__Jag försökte att starta enkelt med stylingen på webbplatsen__. Den är uppbyggd med många färdiga delar, så det kändes som man enkelt kunde gräva ner sig själv med att försöka styla för mycket med en gång. Jag startade helt enkelt med att kolla på klasserna längst ut i kedjan för att se vad jag enkelt kunde lägga till för att förändra så mycket som möjligt med så lite css som möjligt. Det för att förenkla för framtiden så jag vet vad som gör vad och hur de påverkar varandra. Det kändes som det blev en bra första-struktur som jag senare kan vidareutveckla och jag vill även se vad vi mer blir introducerade till innan jag experimenterar för mycket på egen del.

__Mitt TIL för denna gång går till Git__. Jag har länge vetat att det finns och har haft en hum om vad det kan bidra med, men det är kul att gå in djupare på det nu.
